---
title: 'Snelstart: verbinding maken met gegevens'
description: Verbinding maken met een gegevensbron in Power BI Desktop
author: davidiseminger
manager: kfile
ms.reviewer: ''
ms.service: powerbi
ms.component: powerbi-desktop
ms.topic: quickstart
ms.date: 05/07/2018
ms.author: davidi
LocalizationGroup: quickstart
ms.openlocfilehash: 3f29bd899c62adbe2de1fdedd25b60cb104c71e0
ms.sourcegitcommit: 638de55f996d177063561b36d95c8c71ea7af3ed
ms.translationtype: HT
ms.contentlocale: nl-NL
ms.lasthandoff: 05/17/2018
ms.locfileid: "34287826"
---
# <a name="quickstart-connect-to-data-in-power-bi-desktop"></a>Snelstart: Verbinding maken met gegevens in Power BI Desktop

In deze snelstart maakt u verbinding met gegevens met behulp van **Power BI Desktop**. Dit is de eerste stap in het bouwen van gegevensmodellen en het maken van rapporten.

![Power BI Desktop](media/desktop-what-is-desktop/what-is-desktop_01.png)

Als u zich niet hebt geregistreerd voor Power BI, kunt u zich hier [aanmelden voor een gratis proefversie](https://app.powerbi.com/signupredirect?pbi_source=web) voordat u begint.

## <a name="prerequisites"></a>Vereisten

U hebt het volgende nodig om de stappen in dit artikel te voltooien:
* Download en installeer **Power BI Desktop**, een gratis toepassing die wordt uitgevoerd op de lokale computer. U kunt [**Power BI Desktop**](https://powerbi.microsoft.com/desktop) rechtstreeks downloaden of u kunt de toepassing downloaden in [de **Microsoft Store**](http://aka.ms/pbidesktopstore).
* [Download deze Excel-voorbeeldwerkmap](http://go.microsoft.com/fwlink/?LinkID=521962) en maak een map met de naam *C:\PBID-qs* waar u het Excel-bestand kunt opslaan. Bij de volgende stappen in deze snelstart wordt ervan uitgegaan dat dit de bestandslocatie is voor de gedownloade Excel-werkmap.

## <a name="launch-power-bi-desktop"></a>Power BI Desktop starten

Zodra u **Power BI Desktop** installeert, start u de toepassing zodat deze wordt uitgevoerd op de lokale computer. U ziet nu een leeg canvas waarop u visualisaties en rapporten kunt maken van de gegevens waarmee u verbinding maakt. 

![Power BI Desktop - leeg canvas](media/desktop-quickstart-connect-to-data/qs-connect-data_01.png)

## <a name="connect-to-data"></a>Verbinding maken met gegevens

Met **Power BI Desktop** kunt u verbinding maken met veel verschillende typen gegevens. U kunt verbinding maken met basisgegevensbronnen zoals een Microsoft Excel-bestand, en u kunt verbinding maken met onlineservices die allerlei soorten gegevens bevatten, zoals Salesforce, Microsoft Dynamics, Azure Blob Storage en nog veel meer. 

Als u verbinding wilt maken met gegevens, selecteert u **Gegevens ophalen** op het lint **Start**.

![Gegevens ophalen](media/desktop-quickstart-connect-to-data/qs-connect-data_02.png)

Het venster **Gegevens ophalen** verschijnt, waar u kunt kiezen uit veel verschillende gegevensbronnen waarmee **Power BI Desktop** verbinding kan maken. In deze snelstart gebruiken we de Excel-werkmap die u hebt gedownload, zoals beschreven in de sectie *Vereisten* aan het begin van dit artikel. 

![Gegevens ophalen](media/desktop-quickstart-connect-to-data/qs-connect-data_03.png)

Aangezien dit een Excel-bestand is, selecteert u **Excel** in het venster **Gegevens ophalen**. Vervolgens selecteert u de knop **Verbinden**.

U wordt gevraagd om de locatie op te geven van het Excel-bestand waarmee verbinding moet worden gemaakt. Het gedownloade bestand heet *Financieel voorbeeld*. Selecteer dit bestand en selecteer vervolgens **Openen**.

![Gegevens ophalen](media/desktop-quickstart-connect-to-data/qs-connect-data_04.png)

Vervolgens wordt de werkmap geladen in **Power BI Desktop** en de inhoud ervan gelezen. Hierna worden de beschikbare gegevens in het bestand weergegeven in het venster **Navigator** en kunt u kiezen welke gegevens u wilt laden in Power BI Desktop. U selecteert de tabellen door de selectievakjes aan te vinken naast de tabellen die u wilt importeren. In dit geval importeert u beide beschikbare tabellen.

![Gegevens ophalen](media/desktop-quickstart-connect-to-data/qs-connect-data_05.png)

Zodra u de selecties hebt gemaakt, selecteert u **Laden** om de gegevens te laden in Power BI Desktop.

## <a name="view-data-in-the-fields-pane"></a>Gegevens weergeven in het deelvenster Velden

Zodra u de tabellen hebt geladen, worden de gegevens weergegeven in het deelvenster **Velden**. U kunt elke tabel uitvouwen door het driehoekje naast de naam van de tabel te selecteren. In de volgende afbeelding is de tabel *financiÃ«n*uitgevouwen, waardoor alle velden worden weergegeven. 

![Gegevens ophalen](media/desktop-quickstart-connect-to-data/qs-connect-data_06.png)

Dat is alles. U hebt verbinding gemaakt met de gegevens in **Power BI Desktop**, de gegevens geladen, en nu ziet u alle beschikbare velden in deze tabellen.


## <a name="next-steps"></a>Volgende stappen
U kunt verschillende dingen doen met **Power BI Desktop** zodra u verbinding hebt gemaakt met gegevens, zoals visualisaties en rapporten maken. Bekijk de volgende resource om u te helpen aan de slag te gaan:

* [Introductiehandleiding voor Power BI Desktop](desktop-getting-started.md)


