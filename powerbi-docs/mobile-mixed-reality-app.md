---
title: De app Power BI for Mixed Reality (preview)
description: Bekijk uw dashboards en rapporten in de app Power BI for Mixed Reality (preview) in een virtuele omgeving of in uw fysieke omgeving.
author: maggiesMSFT
manager: kfile
ms.reviewer: ''
ms.service: powerbi
ms.component: powerbi-mobile
ms.topic: conceptual
ms.date: 06/05/2018
ms.author: maggies
ms.openlocfilehash: 15c59d25814a50ce09b5b52accd0f88d74871a34
ms.sourcegitcommit: b25ae650643b0a62f33d7c1741307137b9cec316
ms.translationtype: HT
ms.contentlocale: nl-NL
ms.lasthandoff: 06/05/2018
ms.locfileid: "34799321"
---
# <a name="power-bi-for-mixed-reality-app-preview"></a>De app Power BI for Mixed Reality (preview)
Bekijk uw dashboards en rapporten in de app Power BI for Mixed Reality (preview) in een virtuele omgeving of plaats deze op specifieke locaties in uw fysieke omgeving. 

[Download de Power BI for Mixed Reality](https://www.microsoft.com/p/power-bi-mobile/9nblgggzlxn1?activetab=pivot%3aoverviewtab)-app uit de Windows store: in de Windows Store heeft de app de naam Power BI - Mobiel. U kunt met uw dashboards en rapporten werken in een virtuele omgeving en vervolgens de exemplaren selecteren die u wilt plaatsen. 

## <a name="two-views-windows-classic-and-holographic"></a>Twee weergaven: klassieke Windows-weergave en holografische weergave

Power BI voor Mixed Reality is gebaseerd op de mobiele Windows-app voor Power BI met extra functies die uniek zijn voor mixed reality. Wanneer u Power BI voor Mixed Reality start, bevindt u zich in deze 'klassieke' Windows-weergave van Power BI. In deze weergave kunt u navigeren tussen de dashboards en rapporten waartoe u toegang hebt. Wanneer u het gewenste dashboard of rapport hebt gevonden, kunt u vanuit de klassieke Windows-weergave overschakelen naar de holografische weergave. 


## <a name="windows-classic-view-basics"></a>Basisprincipes van de klassieke Windows-weergave

Als u geen ervaring hebt met mixed-reality, leest u de volgende sectie door. Wanneer u met een app voor mixed-reality werkt, is dit anders dan wanneer u met een computer, of zelfs met een tablet of telefoon werkt. In de klassieke Windows-weergave reageren apps voor mixed-reality op een reeks bewegingen en gesproken opdrachten die de traditionele muis- en toetsenbordcommando's of het tikken op telefoons vervangt. 

**Een tik in de lucht**

De tik in de lucht is de meest elementaire beweging die u moet kennen om met vrijwel elke app voor mixed reality te werken. Terwijl u uw hand rechtop houdt, tikt u uw duim en wijsvinger tegen elkaar, net als een muisklik of tik op een telefoon.  

![Een tik in de lucht bij mixed reality](media/mobile-mixed-reality-app/power-bi-hololens-airtap.png)

In Power BI gebruikt u in de klassieke Windows-app overal waar u anders met een muis zou klikken een tik in de lucht. U kunt in de lucht tikken om een dashboard of rapport te openen in uw werkruimte of in de lucht tikken op een gedeelte van een visuals om te filteren of andere visuals kruislings te markeren enzovoort.

![In de lucht tikken in Power BI](media/mobile-mixed-reality-app/power-bi-hololens-airtap-hand.png) 

Lees meer over [Microsoft-handbewegingen in mixed reality](https://developer.microsoft.com/windows/mixed-reality/gestures).

**Een item vastzetten** 

Tik in de lucht op het **Vastzetten**-pictogram ![punaisepictogram](media/mobile-mixed-reality-app/power-bi-hololens-pin.png) om een dashboard of rapport vanuit een klassieke Windows-weergave vast te zetten in een holografische weergave. U kunt een aantal items in een holografische weergave vastzetten. 

**Overschakelen naar een holografische weergave**

Nadat u items in de klassieke Windows-weergave hebt vastgezet, tikt u in de lucht op het **Volledig scherm**-pictogram ![pictogram voor volledig scherm ](media/mobile-mixed-reality-app/power-bi-hololens-fullscreen.png) om naar een holografische weergave over te schakelen. 


## <a name="holographic-view-basics"></a>Basisprincipes van de holografische weergave

Wanneer u naar de holografische weergave bent overgeschakeld, zijn alle items die u hebt vastgezet in de dockingband opgenomen. U kunt deze vastgezette items op specifieke locaties in de fysieke ruimte plaatsen, bijvoorbeeld naast het apparaat dat door het item wordt beschreven. In de holografische weergave vullen gesproken opdrachten de handbewegingen aan. Hier volgen enkele veelgebruikte gesproken opdrachten.

**Volg mij** 

Pak een Power BI-item op zodat deze in uw gezichtsveld blijft en uw blik volgt totdat u het item ergens plaatst.

**Plaats in dock** 

Gebruik de opdracht Plaats in dock om een item in uw Power BI-dockingband te plaatsen, zodat dit item u buiten uw gezichtsveld volgt en u hiertoe eenvoudig toegang hebt.

**Plaats hier**

Met deze opdracht wordt een dashboard of rapport op een muur of object geplaatst, of blijft het in de lucht hangen.

![Een dashboard in de lucht plaatsen](media/mobile-mixed-reality-app/power-bi-hololens-place-visuals.png)

**Ga terug**

Gebruik de opdracht Ga terug om terug te gaan naar de klassieke Windows-weergave van Power BI. 

**Verwijder**

Gebruik deze opdracht om een item uit een holografische weergave te verwijderen.

**Verwijder alles** 

Gebruik deze opdracht om alle items uit een holografische weergave te verwijderen.


## <a name="scan-a-report-qr-code-in-holographic-view"></a>De QR-code voor een rapport scannen in de holografische weergave

U kunt de QR-code voor een rapport scannen in de holografische weergave, net zoals u [QR-codes kunt scannen met de mobiele Power BI-apps](mobile-apps-qr-code.md) voor iPhone en Android.

- Kijk naar een QR-code terwijl u in de holografische weergave bent. Het rapport dat aan die QR-code is gekoppeld, wordt in Power BI geopend.

## <a name="limitations-and-considerations"></a>Beperkingen en overwegingen

Hier volgen enkele beperkingen en overwegingen met betrekking tot de holografische weergave.

- Kruislingse filteracties of markeringen die u mogelijk hebt ingesteld in de klassieke Windows-weergave worden niet weergegeven.
- Uw weergave van de dashboards en rapporten die u hebt vastgezet, kan alleen door u worden bekeken. Een gedeelde holografische weergave wordt momenteel niet ondersteund.
- De dashboards en rapporten worden elke 45 seconden vernieuwd, als de gegevens worden gewijzigd.


## <a name="next-steps"></a>Volgende stappen

- [Echte gegevens uit de praktijk ophalen met de mobiele Power BI-apps](mobile-apps-data-in-real-world-context.md)

 



