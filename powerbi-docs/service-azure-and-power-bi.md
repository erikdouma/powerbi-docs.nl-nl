---
title: Azure en Power BI
description: Azure en Power BI
author: davidiseminger
ms.author: davidi
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
ms.date: 10/26/2018
LocalizationGroup: Data from databases
ms.openlocfilehash: 3eca6d1ae7aaef507d1ee51889c0c617ff33f9e9
ms.sourcegitcommit: 60fb46b61ac73806987847d9c606993c0e14fb30
ms.translationtype: HT
ms.contentlocale: nl-NL
ms.lasthandoff: 10/25/2018
ms.locfileid: "50101181"
---
# <a name="azure-and-power-bi"></a>Azure en Power BI

Met **Azure**-services en **Power BI** kunt u uw inspanningen op het gebied van gegevensverwerking omzetten in analyses en rapporten waarmee u realtime-inzichten in uw bedrijf krijgt. Of uw gegevensverwerking nu cloudgebaseerd of on-premises, eenvoudig of complex, afkomstig van één bron of zeer grootschalig, geagendeerd of realtime is, Azure en Power BI hebben de ingebouwde connectiviteit en integratie om uw inspanningen op het gebied van business intelligence tot leven te wekken.

![Azuur](media/service-azure-and-power-bi/azure_1.png)

Power BI beschikt over een groot aantal Azure-verbindingen. De business intelligence-oplossingen die u met deze services kunt maken, zijn even uniek als uw bedrijf. U kunt verbinding maken met slechts één Azure-gegevensbron, of met een aantal, en vervolgens uw gegevens vormen en verfijnen om aangepaste rapporten samen te stellen.

## <a name="azure-sql-database-and-power-bi"></a>Azure SQL Database en Power BI

U kunt beginnen met een eenvoudige verbinding naar Azure SQL Database en rapporten maken om de voortgang van uw bedrijf te controleren. Met de [Power BI Desktop](desktop-getting-started.md) kunt u rapporten maken die trends en Key Performance Indicators (KPI’s) identificeren die uw bedrijf vooruit helpen.

![SQL naar PBI](media/service-azure-and-power-bi/azure_2_sqltopbi.png)

U kunt nog veel meer leren over [Azure SQL Database](http://azure.microsoft.com/services/sql-database/).

## <a name="transform-shape-and-merge-your-cloud-data"></a>Uw cloudgegevens transformeren, vormen en samenvoegen

Hebt u complexere gegevens en allerlei bronnen? Geen enkel probleem. Met **Power BI Desktop** en Azure-services zijn verbindingen slechts één tikje verwijderd van het dialoogvenster **Gegevens ophalen**. Binnen dezelfde query kunt u verbinding maken met uw **Azure SQL Database**, uw **Azure HDInsight**-gegevensbron en uw **Azure Blob Storage** (of **Azure Table Storage**). Selecteer vervolgens alleen de subsets binnen elk die u nodig hebt en verfijn deze.

U kunt ook verschillende rapporten maken voor verschillende doelgroepen, met dezelfde gegevensverbindingen en zelfs dezelfde query. Maak eenvoudig een nieuwe rapportpagina, verfijn uw visualisaties voor elke doelgroep en zie hoe uw bedrijf overal van op de hoogte blijft.

![Meerdere naar PBI](media/service-azure-and-power-bi/azure_3_multipletopbi.png)

Bekijk voor meer informatie de volgende bronnen:

* [Azure SQL Database](http://azure.microsoft.com/services/sql-database/)
* [Azure HDInsight](http://azure.microsoft.com/services/hdinsight/)
* [Azure Storage](http://azure.microsoft.com/services/storage/) (Blob Storage en Table Storage)

## <a name="get-complex-and-ahead-using-azure-services-and-power-bi"></a>Voer complexe bewerkingen uit (en krijg een voorsprong) met behulp van Azure Services en Power BI

Met Azure en Power BI kunt u uitbreiden zoveel u wilt. Profiteer van gegevensverwerking uit meerdere bronnen, maak gebruik van grootschalige realtime-systemen, gebruik [Stream Analytics](http://azure.microsoft.com/services/stream-analytics/) en [Event Hubs](http://azure.microsoft.com/services/event-hubs/), en voeg uw uiteenlopende SaaS-services samen tot business intelligence-rapporten die uw bedrijf een voorsprong geven.

![Azure Complex](media/service-azure-and-power-bi/azure_4_complex.png)

## <a name="context-insights-with-power-bi-embedded-analytics"></a>Inzichten in context met analytische gegevens in Power BI Embedded

Sluit prachtige, interactieve gegevensvisualisaties in toepassingen, websites, portals en meer in en profiteer van uw zakelijke gegevens. Met [Power BI Embedded als een resource in Azure](https://azure.microsoft.com/services/power-bi-embedded/) sluit u eenvoudig interactieve rapporten en dashboards in, zodat de gegevens consistent en betrouwbaar op alle apparaten van uw gebruikers worden weergegeven.  Als Power BI wordt gebruikt met ingesloten analytische gegevens, helpt dat in het traject gegevens -> kennis -> inzichten -> acties.  Bovendien vergroot u de waarde van Power BI en Azure door analytische gegevens in te sluiten in [de interne toepassingen en portals van uw bedrijf](https://powerbi.microsoft.com/en-us/developers/embedded-analytics/organization/).

Er staat veel informatie over Power BI-API's in de [Power BI-portal voor ontwikkelaars](http://dev.powerbi.com).

Raadpleeg [Wat kunnen ontwikkelaars doen met Power BI?](developer/what-can-you-do.md) voor meer informatie.

## <a name="embed-your-power-bi-data-within-your-app"></a>Power BI-gegevens in uw app insluiten

Door aantrekkelijke, interactieve gegevensvisualisaties in toepassingen, websites, portals en meer in te sluiten, geeft u uw bedrijfsgegevens in context weer. Met [Power BI Embedded in Azure](https://azure.microsoft.com/services/power-bi-embedded/) sluit u eenvoudig interactieve rapporten en dashboards in, zodat de gegevens consistent en betrouwbaar op alle apparaten van uw gebruikers worden weergegeven.

## <a name="what-could-you-do-with-azure-and-power-bi"></a>Wat kunt u doen met Azure en Power BI?

Er zijn allerlei scenario's waarbij **Azure** en **Power BI** kunnen worden gecombineerd: de mogelijkheden en kansen zijn zo uniek als uw bedrijf. Zie voor meer informatie over **Azure-services** deze [overzichtspagina](https://docs.microsoft.com/azure/machine-learning/team-data-science-process/plan-your-environment), waarin **scenario's met gegevensanalyses met Azure** worden beschreven en leer hoe u uw gegevensbronnen omzet in informatie die uw bedrijf laat floreren.