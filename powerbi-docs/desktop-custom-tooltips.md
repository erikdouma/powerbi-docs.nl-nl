---
title: Knopinfo in Power BI Desktop aanpassen
description: Aangepaste knopinfo maken voor visuele elementen met behulp van slepen en neerzetten
author: davidiseminger
manager: kfile
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 11/28/2018
ms.author: davidi
LocalizationGroup: Create reports
ms.openlocfilehash: 5fc013df4526c62a9f2e1aa25328119983aaa30e
ms.sourcegitcommit: c8c126c1b2ab4527a16a4fb8f5208e0f7fa5ff5a
ms.translationtype: HT
ms.contentlocale: nl-NL
ms.lasthandoff: 01/15/2019
ms.locfileid: "54278096"
---
# <a name="customizing-tooltips-in-power-bi-desktop"></a>Knopinfo in Power BI Desktop aanpassen
Knopinfo vormt een handige manier om meer contextuele informatie en details aan gegevenspunten in een visueel element te verstrekken. Op de volgende afbeelding wordt knopinfo weergegeven die is toegepast op een grafiek in Power BI Desktop.

![Standaard knopinfo](media/desktop-custom-tooltips/custom-tooltips-1.png)

Wanneer een visualisatie is gemaakt, geeft de standaardknopinfo de waarde en categorie van het gegevenspunt weer. Er zijn veel gevallen waarin het kunnen aanpassen van de knopinfo handig kan zijn, en gebruikers die het visuele element bekijken aanvullende context en informatie kan bieden. Met aangepaste knopinfo kunt u aanvullende gegevenspunten opgeven die als onderdeel van de knopinfo worden weergegeven.

## <a name="how-to-customize-tooltips"></a>Knopinfo aanpassen
Als u aangepaste knopinfo wilt maken, sleept u eenvoudigweg in het gedeelte **Velden** van het deelvenster **Visualisaties** een veld naar de bucket **Knopinfo**, zoals op de volgende afbeelding wordt weergegeven. Op de volgende afbeelding zijn twee velden in de bucket **Knopinfo** geplaatst.

![Knopinfovelden toevoegen](media/desktop-custom-tooltips/custom-tooltips-2.png)

Zodra knopinfo aan het gedeelte met velden is toegevoegd, kunt u met de muis over een gegevenspunt in de visualisatie bewegen om de waarden voor die velden in de knopinfo te bekijken.

![Aangepaste knopinfo](media/desktop-custom-tooltips/custom-tooltips-3.png)

## <a name="customizing-tooltips-with-aggregation-or-quick-calcs"></a>Knopinfo aanpassen met statistieken of snelle berekeningen
U kunt knopinfo verder aanpassen door een statistische functie of een *snelle berekening* te selecteren. Hiertoe selecteert u de pijl naast het veld in de bucket **Knopinfo** en kiest u vervolgens een van de beschikbare opties.

![Knopinfo met Snelle ber.](media/desktop-custom-tooltips/custom-tooltips-4.png)

Er zijn veel manieren om, met behulp van elk veld dat beschikbaar is in uw gegevensset, **Knopinfo** aan te passen om zo snel informatie en inzichten te bieden aan gebruikers die de dashboards en rapporten weergeven.

