---
title: Veelgestelde vragen over Power BI Premium
description: Hier vindt u een lijst met veelgestelde vragen en antwoorden over Power BI Premium.
author: mgblythe
manager: kfile
ms.reviewer: ''
ms.service: powerbi
ms.component: powerbi-admin
ms.topic: conceptual
ms.date: 10/15/2018
ms.author: mblythe
LocalizationGroup: Premium
ms.openlocfilehash: da529c860037afe0d83f42209bda86d49222b83f
ms.sourcegitcommit: 862faf948468d7f6d464b83f4e0b040d5213a580
ms.translationtype: HT
ms.contentlocale: nl-NL
ms.lasthandoff: 10/30/2018
ms.locfileid: "50252440"
---
# <a name="power-bi-premium-faq"></a>Veelgestelde vragen over Power BI Premium

Dit artikel bevat veelgestelde vragen over Power BI Premium. Zie [Wat is Power BI Premium?](service-premium.md) voor een overzicht.

* Als u andere vragen hebt, kunt u deze stellen [in de Power BI-community](http://community.powerbi.com/).
* Nog steeds geen antwoord? Ga naar de [ondersteuningspagina van Power BI](https://powerbi.microsoft.com/support/).

**Wat is Power BI Premium?**  
Power BI Premium is een oplossing die is gebaseerd op capaciteit en die onder andere deze mogelijkheden biedt:

* De flexibiliteit om rapporten breed te publiceren binnen een onderneming, zonder dat ontvangers afzonderlijk een licentie nodig hebben.
* Een grotere schaal en betere prestaties dan gedeelde capaciteit in de Power BI-service.
* De mogelijkheid om assets van BI on-premises te onderhouden met Power BI Report Server.
* Eén API-gebied, een consistente set mogelijkheden en toegang tot de nieuwste functies voor ingesloten analyse.

**Wat doet Power BI Premium? Hoe werkt het?**  
Power BI Premium bestaat uit capaciteit in de Power BI-service die exclusief wordt toegewezen aan elke organisatie. De capaciteit wordt ondersteund door specifieke hardware die volledig wordt beheerd door Microsoft. Organisaties kunnen ervoor kiezen om hun toegewezen capaciteit breed toe te passen of deze te verdelen over toegewezen werkruimten op basis van het aantal gebruikers, workloadbehoeften of andere factoren, waarbij het altijd mogelijk is om omhoog of omlaag te schalen als de behoeften veranderen.

**Wat zijn de verschillen tussen Power BI Pro en Power BI Premium?**  
Power BI Premium is een licentie op basis van capaciteit, terwijl Power BI Pro een licentie op basis van gebruikers is. Power BI Pro is bedoeld voor gebruikers die rapporten publiceren, dashboards delen, samenwerken met collega's in werkruimten en deelnemen aan andere gerelateerde activiteiten, zoals:

* Bewerken en opslaan van aangepaste weergaven
* Persoonlijke dashboards maken (vastmaken aan nieuw dashboard)
* Gegevens analyseren in Excel of Power BI Desktop
* Delen met ondersteuning voor Excel Web App
* Dashboards delen en samenwerken met Office 365-groepen
* Inhoud integreren met Microsoft Teams

**Heb ik Power BI Pro nodig om Power BI Premium te gebruiken?**  
Ja. Power BI Pro is vereist voor het publiceren van rapporten, het delen van dashboards, samenwerken met collega's in werkruimten en deelnemen aan andere gerelateerde activiteiten. Met Power BI Pro hoeft geen inhoud te worden verbruikt in Premium-capaciteit.

**Kunt u een scenario geven waarin Power BI Pro en Power BI Premium samenwerken om een organisatie toegang te bieden tot moderne BI?**  
De volgende voorbeelden laten zien hoe klanten hun wensen op het gebied van BI kunnen realiseren door te kiezen voor een combinatie van Power BI Pro en Power BI Premium.

| Scenario 1 | Scenario 2 | Scenario 3 | Scenario 4 |
| --- | --- | --- | --- |
| Een organisatie of afdeling wil dat alle werknemers beschikken over selfservice-BI en met elkaar samenwerken door dashboards te delen, ad hoc-analyses uit te voeren en rapporten te publiceren. | Een organisatie of afdeling heeft een combinatie van gebruikers die selfservice-BI en samenwerking nodig hebben, en gebruikers die alleen BI-inhoud hoeven te gebruiken. | Een organisatie of afdeling heeft gebruikers die niet alleen selfservice-BI en samenwerking nodig hebben, maar die ook rapporten on-premises moeten houden. | Een financiële afdeling is voorafgaand aan de publicatie van de jaarcijfers druk bezig met het analyseren van enkele grote gegevenssets en heeft hiervoor onbeperkte en afgeschermde capaciteit nodig voor het beheren van de workloads. |
| **Oplossing:**<br/><br/>1. Power BI Pro voor elke gebruiker<br/><br/>2. Onderzoek de mogelijkheid of het zinvol is om Power BI Premium toe te voegen: zie de overige scenario's |**Oplossing:**<br/><br/>1. Power BI Pro voor gebruikers die selfservice-BI en samenwerking nodig hebben<br/><br/>2. Power BI Premium toevoegen om BI-inhoud te kunnen distribueren naar gebruikers die deze alleen hoeven te raadplegen |**Oplossing:**<br/><br/>1. Power BI Pro voor gebruikers die selfservice-BI en samenwerking nodig hebben<br/><br/>2. Power BI Premium toevoegen om rapporten on-premises te kunnen publiceren, en indien nodig naar de cloud te verplaatsen |**Oplossing:**<br/><br/>1. Power BI Pro voor elke gebruiker op de financiële afdeling<br/><br/>2. Power BI Premium toevoegen voor de toegewezen resources, in de cloud, voor exclusief gebruik door het financiële team om zo een grotere schaal en betere prestaties te bieden |

**Wat kost Power BI Premium? Hoeveel SKU's worden er beschikbaar gesteld?**  
Power BI Premium wordt gekocht op basis van het aantal virtuele kernen. Informatie over prijzen vindt u op de [pagina met prijzen van Power BI](https://powerbi.microsoft.com/pricing/). Meer informatie over knooppunten en virtuele kernen vindt u in dit Engelstalige [document over Microsoft Power BI Premium](https://aka.ms/pbipremiumwhitepaper). Gebruik deze [calculator](https://powerbi.microsoft.com/calculator/) om een schatting te maken van de Premium-capaciteit die u nodig hebt.

**Wat wordt er bedoeld met 'capaciteit'?**  
Een capaciteit is een groep van een of meer knooppunten die door een beheerder is ingericht via de beheerportal voor Power BI Premium-capaciteit. Zie voor meer informatie dit Engelstalige [document over Microsoft Power BI Premium](https://aka.ms/pbipremiumwhitepaper).

**Hoe wordt Power BI Premium gefactureerd?**  
Power BI Premium wordt maandelijks gefactureerd en de abonnementstermijn bedraagt één jaar.

**Hoe kan ik Power BI Premium kopen?**  
Power BI Premium is beschikbaar vanuit het Office 365-beheercentrum. Zie [Power BI Premium kopen](service-admin-premium-purchase.md) voor meer informatie. U kunt ook contact opnemen met uw Microsoft-vertegenwoordiger voor meer informatie.

**Hoe weet ik hoeveel Power BI Premium-capaciteit ik nodig heb?**  
Gebruik deze [kostencalculator](https://powerbi.microsoft.com/calculator/) om een schatting te maken van de hoeveelheid Power BI Premium-capaciteit die u nodig hebt.

**Is Power BI Premium beschikbaar met Office 365 E5?**  
Power BI Premium is beschikbaar als een invoegtoepassing voor Power BI Pro. Office 365 E5 bevat Power BI Pro. E5-klanten kunnen Premium kopen als een invoegtoepassing voor hun bestaande Pro-licenties.

**Wat is Power BI Report Server? Betekent dit dat Power BI on-premises beschikbaar komt?**

Power BI Report Server is een on-premises server die ondersteuning biedt voor de implementatie en distributie van interactieve Power BI-rapporten, en gepagineerde rapporten, volledig binnen de grenzen van de firewall van de organisatie. Power BI Report Server is beschikbaar via Power BI Premium of als een voordeel voor klanten met SQL Server Enterprise Edition met Software Assurance. Neem voor meer informatie contact op met uw Microsoft-vertegenwoordiger.

Met Power BI Premium kan het aantal virtuele kernen dat een organisatie inricht in de cloud, ook on-premises worden geïmplementeerd met behulp van Power BI Report Server. De capaciteit hoeft niet te worden opgesplitst. Organisaties kunnen kiezen voor Power BI in de cloud, of besluiten om rapporten on-premises te houden met behulp van Power BI Report Server en in hun eigen tempo over te stappen naar de cloud.

Zie [Aan de slag met Power BI Report Server](report-server/get-started.md) voor meer informatie.

**Volgende stappen**

[Wat is Power BI Premium?](service-premium.md)
[Releaseopmerkingen bij Power BI Premium](service-premium-release-notes.md)
[Technisch document over Microsoft Power BI Premium](https://aka.ms/pbipremiumwhitepaper)
[Technisch document over het plannen van een Power BI Enterprise-implementatie](https://aka.ms/pbienterprisedeploy)
[De verlengde Pro-proefversie activeren](service-extended-pro-trial.md)
[Veelgestelde vragen over Power BI Embedded](developer/embedded-faq.md)

Hebt u nog vragen? [Misschien dat de Power BI-community het antwoord weet](https://community.powerbi.com/)